# Eindopdracht Python+

## Wat ga je maken

Je hebt aan het begin van de cursus een keuze gemaakt wat je wil maken. Dit kan van alles zijn, zolang je het maar in de programmeertaal Python schrijft, versie 3.5 of hoger. Het doel van je project is dat je leert om een groter programma te schrijven in Python. Er komen nogal wat extra uitdagingen kijken bij het schrijven van een lang programma. Hieronder krijg je te zien waar op gelet wordt bij het beoordelen van je werk.

## Beoordeling

| **Criterium**           | **Korte toelichting**                                        | **Maximale   score** |
| ----------------------- | ------------------------------------------------------------ | -------------------- |
| **Code leesbaarheid**   | Je code voldoet aan de PEP8-guidelines                       | 35                   |
| **Code correctheid**    | De docent kan je code downloaden, de benodigde  bibliotheken importeren en vervolgens op ‘Run’ klikken, zonder dat er  foutmeldingen komen. Je programma draait naar behoren en crasht niet bij de  minste of geringste weerstand. | 35                   |
| **Bestanden en mappen** | Je code heb je in verschillende Python-bestanden op  logische wijze georganiseerd. Inclusief steunbestanden, zoals afbeeldingen.   Je hebt een *requirements.txt*[[1\]](#_ftn1)  in je repo staan, zodat andere programmeurs gemakkelijk je code kunnen  draaien. | 10                   |
| **Originaliteit**       | Je hebt je code natuurlijk zelf geschreven. Het is  begrijpelijk wanneer je kleine fragmenten van andere programmeurs gebruikt. Wanneer  je je code overwegend gekopieerd hebt is het natuurlijk plagiaat, maar een  beetje inspiratie mag. Hoe minder je gekopieerd hebt, hoe hoger deze score. | 10                   |
| **Github**              | Je hebt de link naar je Github-repo gedeeld en op  het moment van inleveren is je code volledig gesynchroniseerd met de code,  die je ingeleverd hebt. | 10                   |

## Wat lever je in?

Je levert een zip-bestand aan in je Q-Highschoolportfolio. In dat zip-bestand staat de volledige directory-structuur van je project. Het is niet erg wanneer je niet weet hoe je dat moet doen, vraag dan even hulp van een medeleerling of de docent.

De **deadline** voor het inleveren van je product is **{{ deadline }}**, het _eerste_ inlevermoment. Je mag je eindproduct natuurlijk eerder inleveren. Mocht je nu in tijdsnood komen en het eerste inlevermoment niet halen, dan kun je uitstel aanvragen. Doe dit vóór {{ deadline_uitstel_aanvragen }} met een mailtje aan je {{ docent }}: _{{ docent_email }}_. Je krijgt dan uitstel tot {{ deadline_uitstel }}.

------

[[1\]](#_ftnref1) pip freeze > requirements.txt

