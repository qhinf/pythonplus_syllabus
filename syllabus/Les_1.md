# Les 1: Beginnen met Python+

In de eerste week van deze module starten we samen met een korte kennismaking en bespreken we wat we gaan leren en ook hoe we dat gaan doen. Daarna gaan we aan meteen aan de slag met de professionele gereedschappen.

## Tijdens de les

- Korte kennismaking
- De syllabus tot hier
- Hoe ziet de module eruit?
- Hoe breng je deze module tot een goed einde?
- Installeren Python en PyCharm
- Je eerste Git-repository aanmaken
- Je Git-repo koppelen aan PyCharm
- En je bent klaar om code te schrijven en publiceren!

## Aan het einde van de les

- Heb je Python en PyCharm geïnstalleerd op je laptop
- Heb je een GitHub-account
- Heb je een Git-repo gemaakt en deze doorgegeven aan de docent
- Heb je je Git-repo gekoppeld aan PyCharm

## Huiswerkopdracht voor les 2

Voor de volgende les maak je concreet wat je voor je eindopdracht gaat maken. Jouw onderwerp en doel kan van alles zijn. Zorg ervoor dat je het helder voor je hebt wat je wel en wat je niet gaat maken. In les twee bespreken we individueel je opdracht door en kijken o.a. naar de haalbaarheid.


Opdrachten:

1. Maak voor het beschrijven van je eindproduct gebruik van de **M**o**SC**o**W**-methode:

-    Must: Productspecificaties die je minimaal nodig hebt om je eindproduct te laten werken

-    Should: Productspecificaties die voor een volledig product toegevoegde waarde hebben, maar niet noodzakelijk zijn.

-    Could: Optionele specificaties van je eindproduct, nice-to-haves

-    Won’t: specificities waarvan je al weet dat ze niet nodig zijn of je waarschijnlijk te veel tijd gaan kosten, risicopunten.

2. Ga je een grafisch user interface maken, bijvoorbeeld voor een spel of datavisualisatie, maak dan alvast zover mogelijk een tekening van hoe jij jouw eindresultaat wilt hebben. 
3. Optioneel: voor een goed ontwerp en efficiënter programmeerproces kan het lonen eens te verdiepen in Unified Modelling Language (UML). Dit is een ontwerptool voor het modelleren van je softwarearchitectuur (de opbouw), timingdiagrammen en nog veel meer. Je kunt hiervoor de tool [PlantUML](https://plantuml.com/) gebruiken.

Opmerking: Je zult misschien denken: waarom zoveel voorbereiding, ik wil gewoon beginnen met programmeren. Begrijpelijk, echter: een goede voorbereiding geeft voor jezelf en voor ons als begeleiders een duidelijk beeld waar je naartoe werkt. Het voorkomt daarbij afleiding door bijvoorbeeld het programmeren van overbodige functionaliteiten.
